{
  "durgaKawach" : "ऋषि मारकंडे ने पूछा जभी।\nदया करके ब्रह्मा जी बोले तभी।\nकि जो गुप्त मंत्र है संसार में।\nहैं सब शक्तियां जिसके अधिकार में।\nहर इक का जो कर सकता उपकार है।\nजिसे जपने से बेड़ा ही पार है।\nपवित्र कवच दुर्गा बलशाली का।\nजो हर काम पूरा करे सवाली का।\nसुनो मारकंडे मैं समझता हूं।\nमैं नव दुर्गा के नाम बतलाता हूं।\nकवच की मैं सुंदर चौपाई बना।\nजो अत्यंत है गुप्त देऊं बता।\nनव दुर्गा का कवच यह पढ़े जो मन चित लाय।\nउस पे किसी प्रकार का कभी कष्ट न आए।\nकहो जय जय महारानी की, जय दुर्गा अष्ट भवानी की।\nपहली शैलपुत्री कहलावे, दूसरी ब्रह्मचारणी मन भावे।\nतीसरी चन्द्रघटा शुभनाम, चौथी कूशमांडा सुख धाम।\nपांचवी देवी अस्कंध माता, छटी कात्यायनी विख्याता।\nसातवीं काल रात्रि महामाया, आठवीं महा गौरी जगजाया।\nनौंवी सिद्धि धात्री जग जाने, नव दुर्गा के नाम बखाने।\nमहा संकट में वन में रण में, रोग कोई उपजे जिन तन में।\nमहा विपति में व्योहार में, मान चाहे जो राज दरबार में।\nशक्ति कवच को सुने सुनायें, मनोकामना सिद्धि नर पाए।\nचामुंडा है प्रेत पर वैष्णवी गरुड़ असवार।\nबैल चढ़ी माहेश्वरी, हाथ लिए हथियार।\nहंस सवारी वाराही की मोर चढ़ी दुर्गा कौमारी।\nलक्ष्मी देवी कमल आसीना, ब्रहमी हंस चढ़ी ले वीणा।\nईश्वरी सदा बैल असवारी, भक्तन की करती रखवारी।\nशंख चक्र शक्ति त्रिशूला, हल मूसल कर कमल के फूला।\nदैत्य नाश करने के कारण, रूप अनेक कीन है धारण।\nबार बार चर्णन सिर नाऊं, जगदम्बे के गुण को गाऊं।\nकष्ट निवारण बलशाली मां, दुष्ट संघारण महांकाली मां।\nकोटि कोटि माता प्रणाम, पूर्ण कीजो मेरे काम।\nदया करो बलशालिनी, दास के कष्ट मिटाओ।\nमेरी (हमारी) रक्षा को सदा सिंह चढ़ी मां आओ।\nकहो जय जय महारानी की, जय दुर्गा अष्ट भवानी की।\nअग्नि से अग्नि देवता, पूर्व दिशा में ऐन्द्री।\nदक्षिण में वाराही मेरी, नैऋत्य में खड़ग धारणी।\nवायु से मां मृगवाहिनी, पश्चिम में देवी वारुणी।\nउत्तर में मां कौमारी जी, ईशान में शूलधारी जी।\nब्रह्माणी माता अर्श पर, मां वैष्णवी इस फर्श पर।\nचामुण्डा दस दिशाओं में हर कष्ट तुम मेरा हरो।\nसंसार में माता मेरी रक्षा करो, रक्षा करो।\nसन्मुख मेरे देवी जया, पाछे हो माता विजया।\nअजिता खड़ी बायें मेरे, अपराजिता दायें मेरे।\nउद्योतिनी मां शिखा की, मां उमा देवी सिर की ही।\nमाला धारी ललाट की, और भृकुटी की मां यशस्वनी।\nभृकुटी के मध्य त्रयनेत्रा, यम घण्टा दोनो नासिका।\nकाली कापोलों की कर्ण, मूलों की माता शंकरी।\nनासिका में अंश अपना मां सुगन्धा तुम धरो।\nसंसार में माता मेरी रक्षा करो, रक्षा करो।\nऊपर व नीचे होठों की मां चर्चका अमृतकली।\nजीभा की माता सरस्वती, दांतो की कौमारी सती।\nइस कंठ की मां चण्डिका और चित्रघण्टा घण्टी की।\nकामाक्षी मां ठोड़ी की मां मंगला इस वाणी की।\nग्रीवा की भद्रकाली मां, रक्षा करे बलशाली मां।\nदोनों भुजाओं की मेरे रक्षा करें धनु धारणी।\nदो हाथों के सब अंगो की रक्षा करो जगतारणी।\nशूलेश्वरी, कूलेश्वरी, महादेवी, शोक विनाशनी।\nछाती स्तनों और कन्धो की रक्षा करें जगवासिनी।\nहृदय उदर और नाभिके कटि भाग के सब अंगो की।\nगुहमेश्वरी मां पूतना, जग जननी श्यामा रंग की।\nघुटनों जंघाओ की करे रक्षा वोह विन्ध्य वासिनी।\nटखनों व पांव की करे रक्षा वो शिव की दासिनी।\nरक्त मांस और हड्डियों से जो बना शरीर।\nआंतो और पित वात में भरा अग्न और नीर।\nबल बुद्धि अहंकार और प्राण अपान समान।\nसत, रज, तम के गुणों में फंसी है यह जान।\nधार अनेकों रुप ही रक्षा करियो आन।\nतेरी कृपा से ही मां मेरा है कल्याण।\nआयु यश और कीर्ति धन सम्पति परिवार।\nब्रह्माणी और लक्ष्मी पार्वती जगतार।\nविद्या दे मां सरस्वती सब सुखों की मूल।\nदुष्टों से रक्षा करो हाथ लिये त्रिशूल।\nभैरवी मेरी भार्या की रक्षा करो हमेश।\nमान राज दरबार में देवें सदा नरेश।\nयात्रा में दुःख कोई न मेरे सिर पर आये।\nकवच तुम्हारा हर जगह मेरी करे सहाये।\nऐ जग जननी कर दया इतना दो वरदान।\nलिखा तुम्हारा कवच यह पढ़े जो निश्चय मान।\nमनवांछित फल पाए वह मंगल मोद बसाए।\nकवच तुम्हारा पढ़ते ही नवनिधि घर आये।\nब्रह्मा जी बोले सुनो मारकन्डे,\nयह दुर्गा कवच मैंने तुमको सुनाया।\nरहा आज तक था गुप्त भेद सारा,\nजगत की भलाई को मैंने बताया।\nसभी शक्तियां जग की करके एकत्रित,\nहै मिट्टी की देह को इसे जो पहनाया।\nजिसने श्रद्धा से इस को पढ़ा जो,\nसुना तो भी मुंह मांगा वरदान पाया।\nजो संसार में अपने भंगल को चाहे,\nतो हरदम यही कवच गाता चला जा।\nबियावान जंगल दिशाओं दशों में,\nतू शक्ति की जय जय मनाता चला जा।\nतू जल में, तू थल में, तू अग्नि पवन में,\nकवच पहन कर मुस्कराता चला जा।\nनिडर हो विचर मन जहां तेरा चाहे,\nकदम आगे बढ़ाता चला जा।\nतेरा मान धन धाम इससे बढ़ेगा,\nतू श्रद्धा से दुर्गा कवच को जो गाये।\nयही मन्त्र, यन्त्र यही तन्त्र तेरा,\nयही तेरे सिर से है संकट हटाये।\nयही भूत और प्रेत के भय का नाशक,\nयही कवच श्रद्धा व भक्ति बढ़ाये।\nइसे नित्य प्रति श्रद्धा से पढ़ कर।\nजो चाहे तो मुंह मांगा वरदान पाये।\nइस स्तुति के पाठ से पहले कवच पढ़े।\nकृपा से आदि भवानी की बल और बुद्धि बढ़े।\nश्रद्धा से जपता रहे जगदम्बे का नाम।\nसुख भोगे संसार में अन्त मुक्ति सुखधाम।\nकृपा करो मातेश्वरी, बालक मैं नादान।\nतेरे दर पर आ गिरा, करो मैय्या कल्याण।"
}